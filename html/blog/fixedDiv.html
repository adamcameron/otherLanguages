<!doctype html>
<html lang="en">
<head>
<meta charset="utf-8">
<title>Kōrero Māori</title>

<style>
body {
	border: 1px solid red;
}
#wrapper {
	border: 1px solid orange;
    width: 1000px;
    overflow: hidden;
}
#article {
	border: 1px solid gold;
    width: 800px;
    float:left;
}
#nav {
	border: 1px solid green;
}


ol li, ul li {
    list-style-position: inside;
}

li span { margin-left: -1em; }
</style>
</head>
<body>
	<header>
	<h1>Kōrero Māori</h1>
	<h2>Angalelei Ihirangi o <a href="http://www.pahu.maori.nz/">Pahu</a></h2>
	</header>
	<div id="wrapper">
	<article id="article">
		<h3>Maui me te ika nui</h3>
		<blockquote>
		<p>Ko te moemoea a Maui kia haere ngatahi ai ratou ko ona tuakana ki te hii ika. I te hokinga mai o ona tuakana ki tatahi, ka kii atu a Maui, “ka taea e au te haramai i to koutou na taha ki te hii ika?” Engari, ko te whakautu o ona tuakana ki a ia ano, “Kao, he rangatahi noa iho koe. Kaore he wahi mau kei te waka nei, na reira me noho tau ki tatahi ke”.</p>
		<p>Ki ta Maui e kii ai, “Kaore au e whakahoha i a koutou, ka noho hei karetao noa iho, koinei taku whakapono ki a koutou.” Ko te whakautu o te tuakana, “Na to hiroki ka pohehe matou he kai noa iho ma nga ika”. Ka riri haere a Maui. “Maku e whai kaha, whai mana hei whakamana i ahau ano”, noku te mana hei whakaarahi i oku tuakana. Ka whakaritea e Maui he tatai hei whakamanahia i ona ake pukenga mo tenei mea te hii-ika. I tetahi po i a Maui e noho tau ana, ka timatahia e Maui ki te rarangahia he rakau hii-ika. I a ia e rarangahia e waiatatia e Maui tetahi karakia tawhito hei whakakaha i te rakau hii-ika. I te mutunga o tona mahi, i tangohia he kauae raro na tona tupuna i a Murirangawhenua i hoatu ki a ia. I te atatu o te ata, i kawea e Maui tona rakau hii-ika, a, ka huna a Maui ki te kei o te waka o tona tuakana.</p>
		<p>Ka tohea ki uta te waka e nga tuakana, engari ahua rereke te ahua o te waka. Ka kii mai, “Kei te ahua taumaha te waka nei, kei te hoe tahi tatou, kao ranei?” Ka kii atu tetahi, “na to kaha kai i nga kumara te take” Ka kii atu tetahi ano, “Katia to korua mahi whakatoi”. I to ratou taenga atu ki te wahi taunga ika, ka puta mai a Maui, aue ko te ohorere o ona tuakana! “He aha.” “He aha tau?” “To mahi hianga e Maui.” “Ko koe te take e kore ai matou e whiwhi ika ana, ko koe ke”</p>
		<p>Kei te taka riri nga tuakana ki a Maui, heoi ano ka karanga atu a Maui, “konei ahau i runga ano i te karanga o Murirangawhenua, nana i kii mai, he toa mo te hii-ika e hika, na reira, i ahau e karakia ano, whakararo ou rakau hii-ika, kaore e kore ka rapuhia e koe te tini, te mano o nga ika.” I karawhiua nga tuakana a ratou rakau hii-ika ki a Tangaroa, a, ka rapuhia e ratou nga ika, ka rawe. A, ka poto haere te wa, ka whakakiia te waka e nga ika, a, ka harikoa katoa nga tuakana. Ka kii mai ratou, “kaore he hunga hii-ika tua atu i a tatou”, a, ka timatahia e Maui ki te hii-ika, ka kata mai nga tuakana ki a ia, “ka rapu noa iho koe ki tetahi rimu noa iho, ki tetahi porotawhao ranei!”</p>
		<p>Ka kata nga tuakana! Engari kaore a Maui i whakarata i a ratou mahi whakatoi ki a ia, a, ka karakia a Maui. Ka kii atu ia ki ona tuakana, “purua a koutou toto koa ki taku rakau hii-ika?” Ka kata haere nga tuakana i te tono nei i a Maui, a, ka riri haere a Maui, ka patua ia ki tona ihu, ka rere iho ai te toto, ka taupokihia ki te kauae raro. Ka a Maui ki te kei o te waka, purua te rakau hii-ika ki a Tangaroa, ka tau te raro, a ka tangohia te rakau hii-ika e tetahi mea!</p>
		<p>Ka katia nga tuakana i te katakata, ka pupurihia ratou ki te waka, parahuithuti haere te rere o te waka, ka kii atu tetahi, “katia te rarangi”, kei te mataku haere ia, a ka kii atu tetahi ano “ki te kore ka toromi ai tatou, e Maui, katia te rarangi koa!” Engari ka mau tonu ana a Maui ki te rarangi, ka utaina te rarangi ki uta, a, ka puta mai he ika nunui rawa. Ka kii atu a Maui, “He ika i homaitia e Murirangawhenua hei koha ma tatou. Tiakina to tatou ika, ka hoki atu au ki tatahi kia whakamohio atu tenei kaupapa ki te iwi.” Ka whakaaetia e nga tuakana ki to Maui tono. Engari na te mahi kikino o nga tuakana ka timata ratou ki tapahia te ika hei koha, hei kainga mo ratou ake."</p>
		<p>I te hokinga mai a Maui me tona iwi, ka noho ohorere ratou, ka kii ratou, “Ko Maui te Rangatira mo nga mahi hii-ika.” A ka kitekite ratou i nga mahi kikino o nga tuakana, ka noho riri etahi hunga, ka noho pouri etahi hunga i nga mahi whakakohuru a nga tuakana.</p>
		<p>I nga tau maha kua pahure ake nei, ka taea tonu te kite i nga mahi kikino o nga tuakana penei i nga maunga, nga awa, koinei nga ahuatanga o Aotearoa whanaui. A, ka nohoia ki konei ko nga manu, nga hunga tangata me era mea katoa, ko te ingoa o tenei e kiia ai, ara ko Te Ika a Maui.</p>
		</blockquote>
		<hr>
		<h3>Maui me te ra</h3>
		<blockquote>
		<p>I tētahi ahiahi, e whakareri ana a Māui me ōna tuākana i tētahi hāngi, hai hākari mā rātau. Kātahi anō ka mutu ake te whakawera i ngā kōhatu, ka tō te rā, ka pōuri rawa mō rātau. Ka hōhā a Māui ki te kai i ana kai i roto i te pōuri, ka tū a ia ki te mura o te ahi, ka kōrero atu ki tōna iwi.</p>
		<p>"Ia rā me tere tonu tātau ki te mahi i ā tātau mahi, ki te rau ake i ā tātau kai i mua i te tōnga o te rā. He aha i pēnei ai tātau? Māku e hopu te rā i mua i tōna maranga ake, māku tonu e tohutohu te rā, kia āta haere noa tōna ara whakawhiti i te rangi!" Ā, tere tonu tētahi o ngā tuākana rā ki te whakapae atu, i runga i tōna kore whakapono ka oti i a Māui tēnei mahi. "He mahi uaua kē tēnā ki te hopu i te rā, he nui ake i ngā manu kua mau i a koe!" "Ka rongo koe i tōna wera, i ōna mura, ka mate rā koe," ka kī atu tētahi. "Te āhua nei kua pakapaka ōna whakaaro i te rā," te kī a tētahi atu, me tā rātau kata anō.</p>
		<p>I te wahangūtanga o te iwi, ka tīkina atu e Māui te kauae a tōna tipuna mai i tana tātau, me tana piupiu haere. "He maha ngā mea i kīia kāore e taea, ēngari i taea e au, te tiki i te ahi mai i a Mahuika, te hopu i te ika nui o te ao, te heke atu ki Rarohenga, me ētahi atu mahi hoki. Mā tēnei kauae tapu, i kohangia mai ki a au e Murirangawhenua, me ō koutou āwhina, ka taea noatia te whakaeke i te rā!" Whakaae katoa ana te iwi ki ngā mahi a Māui, ki ana mahi mīharo hoki, ka whakaaro ake rātau ki te āwhina i a ia.</p>
		<p>I te rā o muri ake, ka haere a Māui me tōna whānau ki te kohi i ngā harakeke katoa, ka whakaakongia e Māui tana whānau ki te whiri taura harakeke, i akona e ia i a ia i Rarohenga. Ka hangaia e rātau he tuamaka, he pāraharaha, ka kōwirihia e rātau ngā taura kia noho porowhita ai ngā taura. Ka pau ngā rā e rima ka reri ngā taura, ka rere ngā karakia a Māui ki runga i ngā taura nei. "Taura nui, taura roa, taura kaha, taura toa, taura here i a Tamanuiterā, whakamaua kia mau kia ita!" </p>
		<p>I waenganui pō ka kawea e Māui me ōna tuākana ngā taura rā ki te rāwhiti ki te wāhi e ara mai ai te rā. Ko ngā rākau me ngā whakatipu ā rātau wāhi huna, kia kore ai rātau e kitea mai e te rā, nā, i runga i te kī a Māui ka whakakīkīhia e rātau ā rātau tahā ki te wai, mō te mahi nei. I te pō tuangahuru mā rua, ka tae ake a Māui me ōna tuākana ki tētahi rua whānui rawa ake, ā, he whero kē, he wera hoki, me tōna hōhonu anō. Ā, i roto hoki a Tamanuiterā e moe ana. Ka noho wahangū ngā tuākana, me tō rātau mataku hoki ki te oho mai te tipuna rā.</p>
		<p>Ka tīmata te tohutohu a Māui i ōna tuākana, ki te hanga whare kia whā, huri noa i te rua hei huna i ngā taura. I mua i ngā whare nei ka whakamahia e rātau ngā wai, ki te whakangāwari i te uku, hei hanga pakitara, hei ārai i a rātau. "Ka ara ana te upoko me te tinana o Tamanuiterā i te tāwhiti o te taura, ka karanga ake ahau kia kukumehia ngā taura kia kikī tonu," ngā tohutohu a Māui ki ōna tuākana. Ka puta ake te āwangawanga ki tētahi o ōna tuākana, ka pīrangi a ia ki te oma atu. "Kei te aha kē tātau?" Tana pātai ki tētahi atu. "Nā te pōrangi tēnei mahi! Ka tahuna rā tātau, ki te oma tātau i nāianei, ākene ka ora tonu tātau! </p>
		<p>E mea ana ngā tuākana e rua rā ki te whakamoho atu, ka kitea rāua e ngā kanohi koi a Māui. "Ki te oma kōrua i nāianei, ka kitea mai kōrua e te rā i tōna aranga ake i tōna rua. Ko kōrua tonu ngā mea tuatahi ki te mate. E kore a muri e hokia!" Kāore tonu ngā tuākana i whai wā ki te whakautu atu. Kua oho kē te rā, ā, e ara mai ana i tōna rua. Tere tonu tā rāua hoki atu ki ō rāua whare me te hāpai ake i ngā taura, ka huna ki muri i ngā pakitara uku, e wiriwiri ana i a rāua e tatari ana mō te karanga a Māui. Ka huna a Māui, me tana whātaretare anō. E āta haere mai ana a Tamanuiterā i tana rua hōhonu, kāore i aro ki te kati i whakataungia mōna. Ka whakawhiti atu tana upoko i te tāwhiti, kātahi anō ōna pakihiwi. Kātahi ka peke atu a Māui, me tana karanga ake ki ōna tuākana. "Kumea mai ngā taura, i nāianei!"</p>
		<p>I te tuatahi he mataku rawa ngā tuakana ki te puta ake. Ka rere anō tana karanga. "Kia tere, i mua i tōna aranga ake, kei tahuna tātau, ā, mate noa!" I taua wā tonu ka tiro ake te rā ki ngā tahataha o te rua, ka kite i a Māui e tū ana i mua i a ia. Ka pukuriri atu a Tamanuiterā, ka whiua e ia tētahi poro ahi ki a Māui, ka karo a Māui, ka mau tonu ki tana taura, me tana karakia anō. "Taura nui, taura roa, taura kaha, taura toa, taura here i a Tamanuiterā, whakamaua kia mau kia ita!</p>
		<p>Ka peke mai ngā tuākana rā mai i ā rātau wāhi huna, i mua tonu i te maunutanga mai o Tamanuiterā i te tāwhiti. "Aaaaiii eee!" Te umere mai o te rā. Kāore noa iho a Māui i aro ake ki te kaha o te wera, ka hīkoi atu ki te pito tonu o te rua, ka hikina atu tana patu kauwae ki runga ake i tana māhunga, kātahi ka kurua e ia te rā. Ka wheriko ake te uira mai i te mauri o taua patu kauwae rā. "He aha koutou e pēnei mai ana ki au?" Te tangi a Tamanuiterā. "Atu i tēnei wā ka tōmuri tō whakawhiti i te rangi, e kore hoki te mana whakatau i te rangi e riro i a koe," te whakahoki a Māui.</p>
		<p>E koemi ana a Tamanuiterā, me i kore ka maunu mai ngā taura, ka kurua anō e Māui. Ka pau te hau a Tamanuiterā, ka mutu tana whawhai atu. Ka karanga a Māui ki ōna tuākana kia tukuna ngā taura. Ka āta haere atu a Tamanuiterā ki te rangi, e māuiui ana, e mamae ana hoki. Ka roa ake ngā rā mō Māui me tana iwi ki te hao ika, ki te rau ake hoki i ngā kai, me te mahi i ngā mahi ā-rangi nei. E kore hoki e puta ake te rangirua mō ngā mahi ka tarea e Māui, nāna i whakarata te rā. Mai i taua rā ki tēnei he āta haere noa te au a Tamanuiterā i te rangi. Koia nei te pūrākau mō Māui me te rāi.</p>
		</blockquote>
		<hr>
		<p>tika Katoa ka</p>
		<p>-- <br>Adam</p>
	</article>
	<nav id="nav">
		<h4>Tau</h4>
		<ol>
			<li>Tahi</li>
			<li>Rua</li>
			<li>Toru</li>
			<li>Wha</li>
			<li>Rima</li>
			<li>Ono</li>
			<li>Whitu</li>
			<li>Waru</li>
			<li>Iwa</li>
			<li>Tekau</li>
		</ol>
		<h4>Tae</h4>
		<ul>
			<li><span>Whero</span></li>
			<li><span>Karaka</span></li>
			<li><span>Kowhai</span></li>
			<li><span>Karariki</span></li>
			<li><span>Kikorangi</span></li>
			<li><span>Poropango</span></li>
			<li><span>Papura</span></li>
		</ul>
		<h3>Ra o te wiki</h3>
		<ul>
			<li><span>Rāhina</span></li>
			<li><span>Rātū</span></li>
			<li><span>Rāapa</span></li>
			<li><span>Rāpare</span></li>
			<li><span>Rāmere</span></li>
			<li><span>Rāhoroi</span></li>
			<li><span>Rātapu</span></li>
		</ul>
	</nav>
	</div>
</body>
</html>